---
title: Pages med ePub-mall
layout: post
---
## Pages med ePub-mall
<img src="/images/pages_epub_template.png" class="shadow img-center" />
Som jag berättade om tidigare ([Själv publicera e-bok](/2015/06/12/sjalv-publicera-e-bok.html)) föredrar jag Apples program Pages för att skapa e-böcker med flödande text. Jag tyckte dock att det var märkligt att Pages, som kan exportera till ePub version 3, inte hade någon vettig mall för ePub. Apple hänvisade bara till en ganska [fjuttig guide](https://support.apple.com/en-us/HT202066) som jag inte lyckades tämja, trots att den var ganska grundläggande. Jag började istället från början med en egen mall för att få en så enkel och lättjobbad layout som möjligt.

Pages uppdaterades till version 5.6 i början av oktober 2015. Nu har de äntligen inkluderat en ePub-mall. Den ser hyfsat enkel ut och innehåller även lite bättre instruktioner hur den ska användas än den fjuttiga guiden. Jag kanske ska utgå från den när jag gör nästa e-bok. Vi får se om den håller.

Men kom ihåg att många distributörer av e-böcker, till exempel biblioteken, fortfarande inte stödjer ePub version 3. Pages kan för närvarande inte exportera till ett äldre format än ePub 3, så välj ditt verktyg med omsorg.