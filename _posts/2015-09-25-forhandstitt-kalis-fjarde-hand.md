---
title: Förhandstitt Kalis fjärde hand
layout: post
---
## Förhandstitt "Kalis fjärde hand"
<img src="/images/kali_preview_cover.jpg" class="shadow img-center" />
För att kittla spänningsnerverna släppte jag häromdagen en oputsad förhandstitt med några kapitel från min nästa roman "Kalis fjärde hand". Det är en fristående fortsättning av "Kalis tredje öga" som jag planerar att publicera under 2016. Utan att avslöja för mycket är handlingen ungefär så här:

Ali Olsson, en överbegåvad hacker, kopplar av på en surfstrand på Stilla Havskusten i Nicaragua med sin vän Magnus Lindmann, en oortodox psykologiforskare. De ligger lågt efter att ha undkommit en yrkesmördare och snuvat halva underrättelsevärlden på ett revolutionerande globalt övervakningssystem. Mycket tack vare deras vän Diana Eyal, som visade sig ha ett mörkt förflutna som fältagent för Mossad (se “Shivas Tredje Öga”). Men Ali är rastlös och snart inviger han Magnus i sin nya idé: att obemärkt lura den automatiska högfrekvenshandeln med aktier på börsen i USA och tjäna stora pengar. De påbörjar en ödesdiger resa genom två amerikanska kontinenter. Snart kämpar de för livet mot hänsynslösa fiender, bland annat i form av drogkarteller, legosoldater och korruption på högsta nivå.

Kolla gärna in förhandstitten. Finns att ladda ned för [iPhone/iPad här](https://itunes.apple.com/se/book/kalis-fjarde-hand-forhandstitt/id1043282667?mt=11) och för [Android här](https://play.google.com/store/books/details/Kenneth_Ocklund_Kalis_fj%C3%A4rde_hand_F%C3%B6rhandstitt?id=n6-ZCgAAQBAJ).